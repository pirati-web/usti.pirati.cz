---
title: Bezpečnost ve městě
category: dlouhodoby
topic: Běžný život města
---
Jsme na tom hůře, než periferie Prahy. Co navrhujeme?

Mapa kriminality Dvojměstí je neradostné čtení, množství trestných činů v Brandýse je vyšší než na periferii Prahy. Naštěstí je zatím představována majetkovými trestnými činy. Útoky na život a zdraví se zde vyskytují minimálně.

 Důvodem vysoké majetkové kriminality je přítomnost značného množství agenturních pracovníků, ubytoven a tedy lidí bez zázemí, kteří se v případě výpadku zaměstnání snadno uchýlují k nejjednoduššímu majetkovému řešení.

Město dnes nemá žádný plán spolupráce se zaměstnavateli, nepožaduje po nich žádnou spoluúčast na řešení sociálních problémů. Problémy v městském pořádku musí být i jejich problémy a měly by na jejich řešení podílet i finančně. Město má možnosti, jak tuto spolupráci se zaměstnavateli nastavit.

Město musí lépe komunikovat s Policií ČR a vyžadovat po nich důsledné řešení trestných činů bez přenášení problémů na město a bez odkládání případů.

Městská policie nevyhodnocuje počty a druhy přestupků, chybí jí metodické vedení na jaké druhy se zaměřit a jak je potlačovat. Prvním úkolem městské policie není dohled nad dopravními přestupky, ale prevence před majetkovou kriminalitou.
