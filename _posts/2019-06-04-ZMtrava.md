---
layout: post
category: post
title: Report ze zastupitelstva   
date: 2019-06-04
author: Ludmila Beutelová
authorId: ludmila.beutelova    # uid nekoho z _people
image: posts/trava.jpg
tags:
  - Zatupitelstvo
---


V pondělí 3.6.2019 jsme měli další schůzi zastupitelstva. Příprava začala již předtím, jelikož jsem musela projít přes sto stránek materiálu, což na náš obvod bylo opravdu hodně. Většinu způsobil bod jednání č. 5. Což byla závěrečná zpráva o hospodaření v 2018 a to množství čísel stálo za to. Ale postupně. Sešli jsme se v počtu 11 z 15, což bylo způsobeno hlavně současně probíhajícím jednání na magistrátu. 
Po úvodním bodech, jako je například schválení programu, nebo kontrola plnění z minulé schůze. A hlavně informaci o znovuzřízení PČR na území obvodu v místě stávající knihovny. Za kterou se dostavila paní ředitelka, která nám přednesla jak byla knihovna v loňském roce úspěšná a jaké požadavky musí prostor knihovny splňovat, hlavně bezbariérový přístup. V našem zájmu je samozřejmě zřízení PČR i nalezení nového, vhodného prostoru pro knihovnu. Vše je dále v řešení a předpokládané zřízení PČR by mělo být na podzim 2020.
Dále jsme měli na programu bod č.4 odprodej pozemku. Jednalo se o koryto Chuderovského potoka a nebyl jediný důvod jednohlasně neschválit prodej společnosti Povodí Ohře s. p. Osobně si myslím, že se to stalo dávným nedopatřením. Prostě si nikdo nevšiml, že kousek potoka nepatří Povodí, ale obci. 
Další bod byl již zmiňovaný bod č.5 Závěrečný účet. No upřímně díky jeho rozsahu, jsme ho všichni prošli doma a kupodivu jsme dost rychle schválili předložený návrh usnesení, pochopitelně včetně nápravy zjištěných chyb. Žádná velká katastrofa se nekonala, nic nechybělo, zjistilo se, že nám finance přebývají. Vše bylo připraveno kvalitně a nyní jen musíme dohlédnout na splnění návrhu. 
Následovaly dva body s návrhy rozpočtového opatření, jeden se týkal loňských voleb a druhý zapojení zjištěného přebytku do rozpočtu. Opět schváleno jednohlasně. 
Bodem č. 8 byla smlouva o spolupráci s Hypermarketem Globus Trmice k.s. při akcích konaných v našem Centrálním parku Na laguně. Konkrétně 13.-15. června Interporta, 27. července Grillfest, 1. listopadu Halloween a 1. prosince Rozsvícení vánočního stromu. Tímto vás samozřejmě všechny na tyto akce zároveň i zvu. O jídlo bude určitě postaráno.
Bod č. 9 bylo vrácení přeplatku za chybu při výpočtu prodejní ceny parcely na Doběticích. Z důvodové zprávy bylo naprosto jasné, dokonce to v ní bylo i doslovně napsané, že: "K pochybení došlo na straně prodávajícího." O to víc mě, a asi nejen mě, překvapila informace od p. Tajemníka, že nic vracet nemusíme, pokud to neschválíme. Myslím, že to byla informace, kterou jsme sice všichni věděli, ale přišla nám tak nemorální, že nás to ani nenapadlo. Vždyť přece úřad pochybil, tak není důvod částku nevrátit. Samozřejmě vrácení částky cca 50tis bylo jednohlasně schváleno. 
V posledním projednáváném bodě č.10  bylo zmocnění RMO ke schválovaní částek nad 500tis. Což už nám tak hezké jako předchozí body nepřišlo. I přes ujišťování ze strany Rady i Tajemníka, že se jedná o nutnost, která ušetří čas, a že se to bude týkat jen vybraných záležitostí, se nám nelíbila formulace "změny ve finančních vztazích k rozpočtu města Ústí nad Labem". Přišla nám příliš neurčitá, a i proto jsme se rozhodli, včetně kolegů z Vaše Ústí návrh nepodpořit a zdržet se hlasování. S komentářem, že kdyby tak akutní situace nastala, rádi se sejdeme při mimořádném zasedání Zastupitelstva. Takže návrh neprošel přes nadpoloviční většinu. Za stavu hlasování 6 pro, 0 proti a 5 se zdrželo. 
Dále následoval bod Různé, který tak nějak přirozeně spojujeme s Diskuzí. Můj kolega z PRO!Ústí Dušan Oslej rozvedl diskuzi na téma sekání trávníků v hrozícím suchu. Bylo by lepší sekat méně a ne tak nízko. Vyprahlý "anglický" trávník nedrží vodu, neochlazuje okolí a hrozí úplným spálením porostu. Bohužel, což si všichni uvědomujeme, jsou obyvatelé rozděleni na dvě poloviny, při čemž si jedna z nich uvědomuje nutnost změny přístupu k zeleni a druhá chce sekat z obavy z klíšťat a plynových alergií. Bohužel vedení obvodu je nakloněno té druhé polovině. Tajemník nás alespoň ujistil, že se nebude opakovat situace loňského roku, kdy se setkala i tráva, která nikde nebyla. Zároveň dodal, že se seká na 8cm, což by se dalo považovat za kompromis pro obě skupiny obyvatel. 
Na téma sekání trávníku jsem navázala já, svým nesouhlasem s chemickým postřikem a hlavně s naprostým neinformováním veřejnosti, že postřik probíhá. Bylo mi Tajemníkem řečeno, že firma, která postřik zajišťuje jsou dlouholetí odborníci, kteří sice používají glyfosfát, ale zrovna tenhle je zcela neškodný. Což považuji za nesmysl. Stejně jako to, že kdyby občany informovali, tak by to vyvolalo mezi nimi paniku. Osobně chápu, že se nikomu nechce ze dne na den měnit zažitou tradici postřiků a že to bude nutné řešit déle. Obzvlášť z opozice. Ale je nutné začít. A myslím, že každý má právo vědět kdy a čím se mu stříká tráva kde si hrají jeho děti a běhají jeho zvířata. Jelikož mi nikdo nebyl schopen přesně odpovědět jaký postřik se vlastně používá. Domluvila jsem se p. Starostou Šimanovským na zkontaktování s majitelem postřikové firmy, který jak doufám mi zodpoví mé otázky, odpovědi pak předám ostatním členům Zastupitelstva. A budu tak moci dál pokračovat v řešení tohoto nepříjemného problému. 
V závěru pí. Zrnková upozornila na problém bezpečnosti v parku, kde poslední dobou narůstají konflikty, kdy skupinky mládeže atakují kolemjdoucí, bohužel nejen slovně. Aktuální řešení problému odstraněním části laviček nepovažuji za rozumné, ani za účinné. Situace se bude dále řešit. 
Pak už jsme se rozloučili a rozešli do svých domovů. A perlička na závěr? Přijela jsem domů a před vchodem byl čerstvě posekaný trávník, maximálně na čtyři centimetry! Kdo by nevěřil mám i fotky. Takže buď úřad zadal 8cm a firma si dělá co chce, nebo jsme byli p. Tajemníkem uvedeni v omyl. Každopádně je to problém, na kterém mi velmi záleží a budu v řešení pokračovat.
